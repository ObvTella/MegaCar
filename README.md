# MegaCar
L’autosalone MegaCar vuole offrire dei servizi online per raggiungere più clienti anche durante le settimane di restrizione. Il sito espone tutte le macchine a disposizione dell’autosalone, divise tra nuovo ed usato. I clienti potranno visionare il catalogo online, e, dopo una registrazione, potranno anche:
*	prenotare una guida di prova per una specifica vettura da un catalogo online
*	prenotare un appuntamento con un consulente, di persona oppure online
*	prenotare l’acquisto di una vettura specificando le caratteristiche (colore, motore, optional, etc.), scegliendo la modalità di acquisto

Il sistema informativo permette la gestione del parco auto, mantiene traccia dei dati salienti di ogni contratto di vendita e dei preventivi rilasciati, offre funzionalità integrate coi servizi di una banca dati, che tramite web services permettono di ottenere in modo automatico informazioni sui veicoli usati (listini, quotazioni…)

L’autosalone ha 4 stanze per i consulenti, con i relativi terminali, un servizio WiFi riservato ai dipendenti ed una rete WiFi per i clienti in visita. Dalla rete interna, con un dispositivo mobile, in prossimità di una vettura, consulenti e clienti potranno visualizzare maggiori informazioni relative alla vettura stessa. 

# TO DO
Il candidato analizzi la realtà di riferimento e, fatte le opportune ipotesi aggiuntive, individui una soluzione che a suo motivato giudizio sia la più idonea a sviluppare i seguenti punti:
* il dimensionamento del progetto, con numero di utenti stimato e altre quantità significative
* un modello grafico che rappresenti il sistema, ne ponga in evidenza i vari componenti e le loro interconnessioni, motivando le scelte effettuate
*	una descrizione, anche utilizzando uno schema grafico, con le funzionalità tecnologiche che dovranno possedere i dispositivi terminali utente e quelli aziendali dislocati nei punti strategici dei locali
*	l’individuazione dei protocolli di comunicazione da adottare per garantire la sicurezza da attacchi informatici e la resilienza a guasti e malfunzionamenti delle applicazioni e le relative tecnologie
*	la definizione del database del sistema, sotto forma di entità relazione e schema logico 
*	il progetto dell’interfaccia grafica, sotto forma di rappresentazione grafica
*	l’implementazione di una parte significativa dell'interfaccia grafica dell’applicazione
*	l’implementazione del database e dell’applicazione su una macchina locale, on-premises o in cloud
*	una stima dei tempi per la realizzazione del progetto, evidenziando la correlazione fra le attività
*	Sviluppi in linguaggio SQL delle query che consentano di ottenere le seguenti informazioni:
    *	Elenco degli appuntamenti di un certo consulente schedulati per la data odierna
    *	Numero delle auto di costo superiore ai 25000 euro vendute il mese scorso
*	un “executive summary” del progetto redatto in lingua inglese, che presenti il progetto in un’ottica di business. 
